368 DE COEMETERHS ET SEPULTURIS

honorandi, jubendique honorari corpora fidelium, juxta
suam ipsius fidem; — 2. Juxta fidem Ecclesiae, corpora
fidelium defunctorum magna veneratione sunt digna, ut-
pote olim membra Christi et templa Spiritus sancti, saepe
sacramento corporis Christi refecta, et reservata, in die
resurrectioni3‚ ad gloriam immortalem; ergo Ecclesia jus
habet jubendi ut modo huic fidei consono tractentur,
nempe ut ignobili cremationi non tradantur; ut publice et
cum honore deducantur ad ecclesiam; ut in locis non pro-
fanis, sed benedictis et sacriS‚ requiescant; ut a fune-re
amoveantur impia vexilla aut insignia, etc.

3⁰ Jus habendi coemeteria eaeclusive sibi propria. —
1. Sicut Ecclesia, nativo jure societatis religiosae et, in hoc
genere, juridice perfectae (ut alibi demonstratur), jure
inconcusso fruitur, habendi templa sibi exclusive propria,
ut nempe libere possit in eis suos coetus tenere, suam fidem
docere , sua sacramenta ministrare , sua officia aliosque ritus
peragere; ita etiam, et propter easdem rationeS, jus habet
possidendi coemeteria sibi exclusive propria, in quibus suos
fideles, et hos tantum, sepeliat, et cum his ritibus, officiis,
precibus et cantibuS‚ quae voluerit, quin impediri aut irrideri
possit ab impiis; -— 2. Eodem titulo societatis juridice per-
· sectae, facultate pollet habendi dicta caemeteria, non tan-
tum quoad usum, sed etiam quoad plenum dominium, ut
nempe libere possit in eis ordinare modum officiorum et
rituum, quem voluerit; unde impediri nequit quin acquirat
aut dono accipiat loca ad sepulturam destinanda; et revera,
saeculis praeteritis, ubique terrarum Ecclesia pleno jure
possidebat coemeteria sibi exclusive propria3 -— 3. Quod

si, injuria temporum, non possit haberi pro una civitate·

vel oppido, in quo sint etiam acatholici, nisi unum coeme-
terium, saltem jus strictum inest Ecclesiae, habendi, in hoc
coemeteriO, partem sibi exclusive reservatam, a reliquo

